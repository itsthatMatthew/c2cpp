# c2cpp

Az egyetemi tanulmányaim során a lehető legnagyobb problémának mindig is azt éreztem, hogy leggyakrabban még a legjelentősebb dolgok, fogalmak, mozzanatok is mindenféle motiváció és háttértörténet nélkül kerülnek bevezetésre, jellemzően csak tényként kezelve őket.

Nos, ez szerintem nem csak hogy hibás megközelítés, de kifejezetten káros is, hiszen az akadémiai vonal legjobb élményétől fosztja meg a hallgatóságot: a felfedezés, mentális képépítés és a tovább gondolás lehetőségétől. Motivációm tehát a legfontosabb ötletek kontextusba helyezése egy nagyon specifikus témában: ha mi magunk lennénk Bjarne Stroustrup 1979-ben, mégis miért és hogyan jutnánk oda a munkánkban, hogy megalkossuk a C++ programozási nyelvet?

Ez a projekt erre szándékozik szemléltetőeszközt adni: milyen problémakörben, milyen megfontolásból és milyen fejlesztéseket tehetünk majdnem természetszerűen a C nyelv problémáinak feloldására objektum-orientált paradigmák segítségül vételével? Ezeknek milyen tényleges haszna van egy egyszerű strukturált nyelv felett, illetve milyen esetleges buktatókat vagy csapdákat rejthetünk el velük, amikről érdemes tudnunk?

> Bjarne saját retrospektívja erről az adott specifikus időszakról az alábbi írásának 2.2 fejezetében található: [A History of C++: 1979− 1991](https://www.stroustrup.com/hopl2.pdf)
